<?xml version="1.0" encoding="utf-8"?>
<post>
  <title>Midweekje vakantie</title>
  <slug>midweekje-vakantie</slug>
  <author>Jan</author>
  <pubDate>2008-03-16 15:10:00</pubDate>
  <lastModified>2014-04-25 12:06:08</lastModified>
  <content>&lt;div class="ExternalClassD4B197EC01DB42DC9A35658DCEA887AB"&gt;Eindelijk dan weer fit thuis. Gistermiddag ben ik weer in Lemmer aangekomen vanaf m&amp;rsquo;n vakantie adres in Antwerpen. Samen met Martijn ben ik daar 3 dagen geweest om vakantie te vieren. Afgelopen woensdag zijn we rond 11 uur vertrokken vanuit Lemmer. De rit duurde niet zo heel lang, aangezien er rond dat tijdstip eigenlijk geen files zijn. Bij de grens hebben we de route navigatie aan gezet, waardoor we in 1x goed reden naar het hotel. Het hotel was niet echt breed, maar de kamer waar wij op zaten was wel king-size. 2x een 1,5-persoons bed, enorm veel loopruimte, een badkamer en een losse toiletruimte. Hier weren we wel mee verrast. Dit kwam waarschijnlijk omdat het verblijf redelijk last-minute was geboekt. Het maakt niet uit, wij waren er in ieder geval behoorlijk tevreden mee. &lt;img src="http://www.freezco.com/pics/digicam/HPIM0831_web.jpg" alt="" /&gt; Het hotel was op ongeveer 2 minuten loop afstand van het centrum gelokaliseerd. We hoefde dus niet een taxi of metro te nemen om op stap te kunnen. Nou ja, wat doe je de eerste uren dat je in een nieuwe stad bent? Juist, je gaat de leukste kroegen op zoeken waar je veel bier kunt nuttigen. Nou, er zijn veel gezellige kroegjes, restaurants, bistro&amp;rsquo;s en dergelijke in het centrum van Antwerpen. Nadeel was wel dat er op woensdag helemaal niets te doen is. De stad leek wel uitgestorven. In de meeste kroegjes zaten alleen maar wat personeelsleden aan de bar. In de kroegjes waar wel mensen zaten was het ook behoorlijk rustig. De woensdag middag en avond hebben we vol gemaakt met een kroegentocht door het toeristisch centrum van Antwerpen. Wel leuk, maar niet echt enorm spectaculair dus. Het begin van de avond hebben we in een Jazz caf&amp;eacute; doorgebracht. Dit vond ik een enorm sfeervol en gezellig caf&amp;eacute;. Ook werd Martijn hier via sms en telefoon op de hoogte gesteld van nieuws, dus hadden we een paar extra goede redenen om biertjes te nuttigen. Even later zijn we in een Irish Pub belandt. Hier was het ook al rustig en zoals in alle steden was dit echt de verzamelplek van engels sprekende mensen. Wel gezellig natuurlijk. Het mooiste in deze kroeg was wel het personeel. Daar zou ik boeken over kunnen schrijven, wat ik maar niet ga doen. Rond een uur of 12 hadden we maar besloten om terug te gaan naar het hotel, aangezien er niets te doen was in de stad behalve dan naar het personeel te staren. Onderweg stuitten we op een klein kroegje, &lt;em&gt;&amp;rsquo;t Vervolg&lt;/em&gt;, waar luid muziek gedruis uit kwam. Nieuwsgierig als we zijn hebben we daar even gekeken. Hier waren behoorlijk wat mensen te vinden. Het was dan wel een klein kroegje, maar er stonden toch zo&amp;rsquo;n 20 mensen, bijna meer dan we de gehele dag in heel Antwerpen hadden gezien. Tot een uur of 3 hebben we hier biertjes gedronken en onszelf vermaakt. Rond een uur of 6 werd ik alweer wakker en kon niet meer in slaap komen. Dit is uiteraard behoorlijk vervelend, aangezien je dan de dag al uitgeput begint. Tot een uur of 9 nog wat liggen draaien, maar dat hielp niet echt. We konden de dag natuurlijk beginnen met bier drinken in de kroeg, maar dan zouden we waarschijnlijk rond een uur of 2 &amp;rsquo;s middags afgetankt in de hotelkamer liggen. We hebben dus maar besloten de toerist uit te hangen. Beetje de cathedraal bekijken, in een tour-bus zitten en even bij de Schelde kijken. Ik zag daar nog een bordje waarop stond aangegeven om de miniatuurstad te bekijken. Een soort Madurodam in Antwerpen dus, dacht ik. Ach, alles is leuker dan ronddwalen in een lege stad, dus zijn we hiernaar op zoek gegaan. Na ongeveer 30 tot 45 minuten in redelijk tempo te hebben doorgelopen kwamen we maar tot de conclusie dat de miniatuurstad te klein was om gevonden te worden. Nog een paar meter doorlopen en we zouden midden op de Ring staan. Zelfs Belgen bouwen geen park op een snelweg, dus zijn we maar weer via een omweg naar het centrum gelopen. Via dezelfde weg als we waren gekomen kon natuurlijk ook, maar dan zie je 2x hetzelfde. Na een uurtje waren we eindelijk weer in het centrum. Wel met doorweekte schoenen en we hadden toch ook wel het gevoel dat onze schoenzolen niet meer op de schoenen zaten. Om even rustig te kunnen zitten zijn we maar naar de bioscoop gegaan om daar de film 10.000 BC te kijken. Hier konden we mooi met de schoenen uit, gestrekte benen, een biertje in de hand en kijken naar Camilla Belle en de rest van de film stil zitten uit te rusten. Daarna moest er maar weer wat worden gegeten en gedronken. De borrel maten in Antwerpen (of Belgi&amp;euml; algemeen) vind ik wel ok, dat is namelijk 0,5 in plaats van 0,2. Hierdoor heb je tenminste iets meer dan een slokje drank om weg te drinken. Ook in Antwerpen blijkt donderdag avond de studenten-stap-avond te zijn. Deze avond zaten alle kroegen namelijk helemaal vol met mensen. Ook weet ik nu dat Belgische vrouwen echt helemaal mijn type zijn. Het zijn gewoon Fransen, maar als voordeel spreken ze een normale taal met een mooi accent. Prachtig dus. We zijn begonnen in een kroeg waar ze tussen de 200 en 380 verschillende bieren hadden. Even later kwamen we &lt;em&gt;&amp;rsquo;t Vervolg&lt;/em&gt; weer tegen. Hier klonk het ook deze avond weer gezellig. Bij nadere inspectie bleek dat ook het geval te zijn. Het leek wel alsof alle mooie vrouwen, of in ieder geval een groot deel, van Antwerpen hier was verzameld. Ik kon niet echt geloven wat ik zag. Wanneer ik op stap ga in Groningen, Utrecht, Lemmer of Amsterdam zie je ook wel een paar mooie vrouwen, maar niet zoveel op zo weinig vierkante meters. We waren beide behoorlijk moe vanwege het vele lopen en weinig slapen, dus zijn we maar weer naar het hotel gelopen toen alle vrouwen ook ergens anders heen gingen. Een kroeg met alleen maar kerels is natuurlijk ook niet helemaal de bedoeling, dan krijg je praatjes. Vrijdag was het dan zo ver om nog een rondje door de stad te lopen en daarna weer richting Lemmer te rijden. Die rit valt eigenlijk wel mee, het duurt ongeveer 2 uur zo&amp;rsquo;n ritje. In het vervolg denk ik dat we dus maar in Antwerpen op stap moeten gaan in plaats van Lemmer. Er moet dan alleen nog een Bob worden geregeld. Ik heb wel weer ondervonden dat je behoorlijk moe wordt van zo&amp;rsquo;n vakantie. Gisteren kon ik eigenlijk niet meer veilig de weg op, zo moe was ik. Uiteraard heb ik wel ervaring met uitputtingsverschijnselen, dus m&amp;rsquo;n automatische piloot kent de weg precies. Vandaag ben ik weer redelijk uitgerust, dus kan er in Nederland wel weer een pils worden gedronken.&lt;/div&gt;</content>
  <ispublished>true</ispublished>
  <categories></categories>
  <comments></comments>
</post>