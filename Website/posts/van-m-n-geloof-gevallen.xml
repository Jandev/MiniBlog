<?xml version="1.0" encoding="utf-8"?>
<post>
  <title>Van m'n geloof gevallen</title>
  <slug>van-m-n-geloof-gevallen</slug>
  <author>Jan</author>
  <pubDate>2008-04-06 17:05:00</pubDate>
  <lastModified>2014-04-25 12:06:08</lastModified>
  <content>&lt;div class="ExternalClassE222FCCC8B5C4CFF8710FC33A3BCB5B3"&gt;Vandaag wilde ik eigenlijk Windows Home Server installeren op m'n oude pc. Ik was al begonnen met de setup en toen kreeg ik een hardware inspectie. Blijkbaar heb je voor WHS minstens een 60GB harde schijf nodig. Hier liep de installatie dus al vast, aangezien ik maar 2x een 20GB harde schijf in die oude pc heb. Ook is hij 'maar' 600MHz en de minimum eisen voor de CPU zijn geloof ik 1GHz. Om vanavond nou toch een server in de lucht te hebben, heb ik nu dus maar een Linux distro gedownload en geinstalleerd. In het begin ging het behoorlijk goed. De cd er in stoppen en de wizard volgen. Ik heb namelijk de Ubuntu Server 7.10 gedownload, een server versie van Ubuntu dus. Het mooie hieraan is, is dat je tijdens de installatie gelijk kunt aangeven dat je er een LAMP server van kunt maken. Dit betekend dat MySQL, Apache en PHP automatisch voor je worden geinstalleerd en geconfigureerd. Dat is tenminste wat ik er van heb begrepen. Prachtig natuurlijk, aangezien het dan net zo eenvoudig wordt als .Net draaien op een Windows machine. Ook zag ik dat je tijdens de installatie kunt aangeven of je Samba wilt installeren. Ook leuk, aangezien dat volgens mij voor file-sharing wordt gebruikt met Windows machines. Tot nu toe een eitje dus. Na de installatie, die overigens niet zo heel lang duurde, even rebooten en klaar was het. Tot nu toe ging het eigenlijk ook al veel te goed en boven m'n verwachting. Wat bleek, de Ubuntu Server heeft geen GUI. Ja, een command prompt. Nou, daar wil ik niet mee werken. Ik zou het uiteraard wel kunnen, maar dat vind ik zo jaren 90 dat ik het vertik om me dat aan te leren. Ik ben een verwende Windows gebruiker, dus wil op m'n server(s) ook een (mooie) user interface zien. Nu moet ik dus nog apart de UI installeren. De eerste hit in Google gaf met de volgende oplossing:
&lt;div class="code"&gt;sudo aptitude update sudo aptitude install icewm gdm sudo /etc/init.d/gdm start&lt;/div&gt;
Dat lukt me wel. Tussendoor nog even een wachtwoord intikken en klaar was het. Ja, niet dus. Na het start-commando kreeg ik een foutmelding. Iets met VESA en zo, dus de grafische kaart wordt waarschijnlijk niet herkend. Typisch weer. Het zal waarschijnlijk aan mijn onkunde liggen, maar toch weer typisch iets waarom ik zo'n hekel heb aan Linux. Bij Windows krijg je tenminste een foutmelding waar je helemaal niets aan hebt, hier krijg je een semi-duidelijke foutmelding. Je denkt dus dat het ergens aan ligt, maar weet niet hoe het opgelost moet worden (mijn onkunde weer). De tweede pagina die ik bezocht stelde het volgende commando voor:
&lt;div class="code"&gt;apt-get install ubuntu-desktop&lt;/div&gt;
Gezien de vorige 3 commando's die ik had uitgevoerd had ik al zo'n vaag donkerbruin vermoeden dat er nog &lt;em&gt;sudo&lt;/em&gt; voor moest worden geschreven. Inderdaad, het commando dat je moet geven is:
&lt;div class="code"&gt;sudo apt-get install ubuntu-desktop&lt;/div&gt;
Nu ben ik ook niet helemaal gek. Dit lijkt er namelijk verdacht veel op dat Ubuntu Desktop wordt geinstalleerd op je systeem. Wat blijkt, dat is inderdaad zo. Je krijgt een melding dat er zo'n 450MB moet worden gedownload om dit pakket te installeren. Nu ben ik toevallig ook Ubuntu Desktop aan het downloaden op m'n Vista machine en die is een kleine 700MB. Waarschijnlijk heb ik nu dus de Ubuntu Server voor niets gedownload en met de Ubuntu Desktop hetzelfde kunnen bereiken. Hopelijk werkt het zometeen, dan heb ik niet de hele avond verspild aan een Linux server die niet aan m'n verwachtingen voldoet. Zo merk je maar weer eens hoe verwend wij Windows gebruikers zijn. De UI van sommige schermen in Windows zijn dan wel niet altijd even duidelijk, maar je ziet tenminste wel beter wat je doet. Met een beetje geluk heb ik nu over 20 minuten een (goed) werkende Apache/MySQL/PHP en Samba server. Nu maar afwachten of het echt zo fantastisch is. De kans is tot nu toe meer dan 70% dat er over enkele weken/maanden alsnog een WHS bij mij thuis komt te staan of anders gewoon een Windows 2003 server....jammer dat die alleen zo duur is.&lt;/div&gt;</content>
  <ispublished>true</ispublished>
  <categories></categories>
  <comments></comments>
</post>