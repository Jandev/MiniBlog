<?xml version="1.0" encoding="utf-8"?>
<post>
  <title>Te weinig ruimte</title>
  <slug>te-weinig-ruimte</slug>
  <author>Jan</author>
  <pubDate>2008-02-08 19:44:00</pubDate>
  <lastModified>2014-04-25 12:06:08</lastModified>
  <content>&lt;div class="ExternalClass79E6B450AAD74B27AB30D3ED497469C1"&gt;Afgelopen paar dagen had ik een klein probleem, namelijk dat m'n dvd's niet meer naast m'n tv konden staan, aangezien daar nu een versterker en dvd-speler staat.&lt;br /&gt;Nu stonden de dvd's zelf een beetje op de grond en dat is natuurlijk ook niet bevorderlijk voor de kwaliteit, vooral niet als je gaat dweilen.&lt;br /&gt;Nu had ik vandaag maar besloten om naar de Ikea te rijden om een mooie dvd-kast op te halen.&lt;br /&gt;De dichtstbijzijnde is in Groningen, dus had ik een mooi excuus om weer even te autorijden.&lt;br /&gt;Daar aangekomen zag ik de ellende al voor me. Natuurlijk hadden tientallen gezinnen ook bedacht om naar de Ikea te gaan. Het parkeerterrein en de winkel zelf waren dus vol met vervelende kinderen, ongeinteresseerde vaders en moeders die alles wilden hebben. Aangezien het Groningen is, waren er ook genoeg studenten/studentes, dus dat was dan weer een positief punt van de grote ellende.&lt;br /&gt;&lt;br /&gt;Nu had ik al redelijk snel gezien welke dvd-kast ik wilde hebben. Eigenlijk dacht ik wel genoeg te hebben aan eentje, maar voor uitbreiding heb ik er toch maar 2 gehaald. Enorm duur zijn de spullen bij de Ikea toch niet.&lt;br /&gt;Nadat ik de kasten uit het magazijn had gehaald en weer naar huis was gereden kon het geheel in elkaar worden gezet.&lt;br /&gt;Dit bleek 10 minuten werk te zijn. Ook niet zo heel raar, aangezien het behoorlijk simpele kastjes zijn.&lt;br /&gt;Even op de plaats zetten en inrichten maar.&lt;br /&gt;Al snel zag ik dat 1 kast nu al te weinig was, enkele momenten later twijfelde ik ook al of ik wel genoeg had aan 2 kasten.&lt;br /&gt;Uiteindelijk past het geheel er net (niet) in. &lt;br /&gt;&lt;img src="http://www.freezco.com/pics/digicam/HPIM0811_web.jpg" alt="" /&gt;&lt;br /&gt;De Buffy en Angel seizoenen moeten er sowieso op blijven staan, maar de Godfather kon ik ook niet meer kwijt. Als ik nou de PS2 en GC games uit de kast haal past die wel weer, maar dan is er ook nog maar 1 plaats over.&lt;br /&gt;Zodra het weer eens regenachtig weer is op een zaterdag rij ik wel weer even naar de Ikea om nog 2 op te halen.&lt;br /&gt;Op zich zijn het wel leuke kastjes, alleen past er zo weinig in....&lt;/div&gt;</content>
  <ispublished>true</ispublished>
  <categories></categories>
  <comments></comments>
</post>