<?xml version="1.0" encoding="utf-8"?>
<post>
  <title>Nieuwe server</title>
  <slug>nieuwe-server</slug>
  <author>Jan</author>
  <pubDate>2008-05-26 18:16:00</pubDate>
  <lastModified>2014-04-25 12:06:08</lastModified>
  <content>&lt;div class="ExternalClassA0A061AF95554AD9A5CB808E0FEC29DE"&gt;Eindelijk is het dan zo ver, ik heb nu ook een echte server thuis. Voorheen mis/gebruikte ik m'n tablet pc hiervoor (Stylistic 5020), maar zo'n apparaat is niet echt geschikt om als dedicated server te werken. De harde schijf is daar simpelweg iets te langzaam voor (ik schat zo'n 4200rpm). Nu m'n vakantiegeld was gestort kon ik weer een grote aankoop doen. Vorige week kwam de eerste helft van m'n bestelling bij Centralpoint en vandaag de tweede helft. Jammergenoeg hebben ze nog niet het RAM-geheugen verzonden, dus kan ik de server nog niet gebruiken. Het idee van deze nieuwe server is dat ik het als fileserver, webserver, Sharepoint server, sourcecontrol en ik verzin vast nog wel wat ga gebruiken. Op zich moet het allemaal goed kunnen, want het systeem is redelijk krachtig. Bottleneck zou het aantal GB RAM kunnen zijn, dat is namelijk 2GB, maar gezien de prijzen van tegenwoordig zou dat eventueel nog wel uitgebreid kunnen worden. Wat wel jammer is, is dat WHS (Windows Home Server) is gebasseerd op de 32-bit editie van Windows Server 2003, waardoor je niet meer dan 3,5GB RAM geheugen kunt aanspreken. Eerst maar even een foto van de hardware &lt;img src="http://www.jan-v.nl/pics/digicam/HPIM0837_web.jpg" alt="" /&gt; De hardware is: - 1x een Antec EarthWatts 380 (80-plus certified) voeding - 1x een AMD Athlon 64 X2 Dual-Core 4850E processor - 1x een Gigabyte MA69VM-S2 moederbord - 2x Western Digital Caviar 500 harde schijven - 1x 2GB 800MHz Kingston ValueRam (CL5) geheugen (moet nog worden geleverd) - 1x een Antec PerformanceOne P180 behuizing - 1x een Windows Home Server licentie Waarom specifiek deze hardware? Nou, de voeding is een 80-plus certified. Dit geeft een garantie dat hij een efficientie van meer dan 80% heeft. Behoorlijk zuinig voor de huidige voedingen dus. Ook heb ik niet zo'n zware voeding nodig, omdat het systeem is gebouwd om zuinig te zijn. De 380W die de voeding kan leveren is dus meer dan voldoende. Eerst was ik van plan een minder zware processor te nemen, namelijk de 4050E, ook van AMD. De twee processoren zijn beide nagenoeg hetzelfde, echter is de 4850E hoger geklokt, dus sneller en dat met hetzelfde verbruik. De reden waarom ik toch voor de snelste (op dit moment) heb gekozen is Sharepoint. Op het werk merk ik wel dat het belangrijk is om een snelle processor te hebben. Ook als ik later misschien nog virtuele servers wil gaan draaien is het wel fijn iets meer vermogen te hebben. Het moederbord is ook op het laatste moment gewijzigd. Eerst zou ik 'gewoon' voor een ASUS gaan, maar toen zag ik dat de ASUS 'maar' 4GB RAM geheugen ondersteunde. Deze Gigabyte ondersteund al 16GB RAM geheugen. Ok, ik kan het niet aanroepen met het besturingssysteem dat ik er op draai, maar het is toch wel leuk om te weten dat het kan. Misschien later nog eens een WHS 64-bit draaien als Microsoft die ooit tenminste gaat maken. De twee schijven hebben niet veel uitleg nodig. Gewoon de 2 zuinigste harde schijven van WD op dit moment. Verbruiken bijna niets. Geheugen, tjah, had iets meer mogen zijn, maar ik kan momenteel toch niet meer dan 3,5GB aanspreken, dus is 2GB momenteel wel genoeg hoop ik. De behuizing heb ik gekozen omdat deze gewoonweg mooi is. Later las ik pas dat de kast een dubbele wand heeft wat goed is voor de geluidsreductie. Toen ik de server vanavond aan het in elkaar zetten was zag ik dat Antec z'n best heeft gedaan om hier een behoorlijk stille kast van te maken. Overal zitten rubberen pootjes of strips. Zo liggen de harde schijven op 4 pootjes wat trillingen tegen moet gaan, maar ook de voeding zit 'vast' in strips. Ook is Antec zo vrij geweest om alvast 3 grote 120mm koelers in de kast te plaatsen voor een goede airflow. Je kunt de snelheid van deze koelers regelen met een knopje, zo kun je ze afzonderlijk op Low, Medium of High zetten. Even 2 foto's van de kast met de hardware ingebouwd en de kabels redelijk opgeruimd. &lt;img src="http://www.jan-v.nl/pics/digicam/HPIM0840_web.jpg" alt="" /&gt; &lt;img src="http://www.jan-v.nl/pics/digicam/HPIM0841_web.jpg" alt="" /&gt; Het in elkaar zetten ging behoorlijk snel. Na ongeveer 1,5 uur was ik wel klaar volgens mij. Processor ging zelfs in 1x goed. Dat moest ook wel, want er zat al een laagje koelpasta op en dat plakt best wel op de processor als er eenmaal contact is geweest. Net heb ik hem even aan gezet en hoorde bijna niets toen ik er naast zat. Dat is pas gaaf. M'n normale pc maakt namelijk een enorme herrie, omdat daar best zware hardware in zit (voor 5 jaar geleden) en dus ook goed gekoeld moet worden. Nu hoop ik maar dat Centralpoint snel de RAM-module verstuurd, zodat ik verder kan met de inrichting er van.&lt;/div&gt;</content>
  <ispublished>true</ispublished>
  <categories></categories>
  <comments></comments>
</post>