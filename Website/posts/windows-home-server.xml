<?xml version="1.0" encoding="utf-8"?>
<post>
  <title>Windows Home Server?</title>
  <slug>windows-home-server</slug>
  <author>Jan</author>
  <pubDate>2008-03-18 19:01:00</pubDate>
  <lastModified>2014-04-25 12:06:08</lastModified>
  <content>&lt;div class="ExternalClass7976ED0FA9FE4C7CB92FB663ED7287BC"&gt;Een paar dagen geleden kwam ik op het miraculeuze idee dat ik een server thuis nodig zou hebben. Dit om zo m'n bronbestanden van m'n gemaakte software veilig te kunnen stellen en ook eenvoudiger bestanden te kunnen delen. Nu kan ik daarvoor gewoon een normale pc gebruiken en daar mappen op gaan delen en SourceSafe op installeren. Dat is echter een veel te eenvoudige oplossing. Microsoft heeft sinds kort namelijk een nieuw product, genaamd Windows Home Server. Dit product is gebasseerd op versie Windows 2003 SP2, ook afkomstig van Microsoft, en is uitgebreidt met een extra schil. Ook zijn er wat zakelijke features uit gehaald, zoals bijvoorbeeld Active Directory. Zojuist heb ik een promo filmpje bekeken van HardewareInfo TV, welke hier is te bekijken: http://www.hardware.info/nl-BE/video/wmaTYMQ/HardwareInfo_TV_Microsoft_Windows_Home_Server/ Door deze film ben ik nog iets enthousiaster geworden door het concept. Het hele systeem ziet er behoorlijk gelikt uit en ook eenvoudig om te bedienen. Het mooiste wat ik zag is dat je via internat je bestanden kunt benaderen. Dit is iets waar ik al tijden naar op zoek ben. Nou ja, op zoek kun je het niet noemen, want dat zou ik het al lang voor elkaar hebben, maar ik wilde het wel al een behoorlijke tijd op een manier welke WHS aanbiedt. Op de website http://www.wegotserved.co.uk/windows-home-server-add-ins/ worden enkele add-ins aangeboden die je kunt installeren op je WHS. Het ziet er allemaal behoorlijk veelbelovend uit. Ook is 500 euro voor een server wel bij elkaar te sprokkelen. Ok, het is wel veel geld, maar voor zoiets prachtigs kun je dat wel verantwoorden. Toevallig hebben ze bij Informatique een systeem te koop, namelijk de Belinea o.center ( http://www.informatique.nl/cgi-bin/iqshop.cgi?M=I&amp;amp;A=656007 ). Op zich een leuke kast, maar vind hem iets te groot. Uiteraard is het ook mogelijk om een zelfbouw systeem te maken die waarschijnlijk tussen de 50 en 100 euro goedkoper is, maar dan moet je zelf weer gaan onderzoeken wat de beste onderdelen zijn voor zo'n systeem. Het moet namelijk enorm zuinig zijn, stil, niet teveel grafische power en toch veel harde schijf ruimte. Het lijkt me verstandiger om een kant-en-klaar product hiervoor aan te schaffen. Wat wel jammer is, is dat je hier al een 1GHz machine voor nodig hebt. Bij m'n ouders thuis heb ik nog een 600Mhz machine staan. Hopelijk laat het besturingssysteem zich daarop installeren en dat het ook nog enigszins werkbaar is. Ik ga er van uit dat er een 30-dagen activatie periode op het besturingssysteem zit, dus dan kan ik 30 dagen testen of het concept ook echt voldoet. Wanneer blijkt dat dit echt helemaal iets is wat de gemiddelde IT-er moet hebben, dan ga ik wel over tot aanschaf van een kant-en-klaar systeem. Tegen die tijd is het vakantiegeld toch weer binnen. Heb ik in de tussentijd nog wat geld over om m'n tuin mee op te knappen. Nu moet ik natuurlijk geen harde schijf crash krijgen in de tussentijd. Dat zou een beetje zonde zijn.&lt;/div&gt;</content>
  <ispublished>true</ispublished>
  <categories></categories>
  <comments></comments>
</post>