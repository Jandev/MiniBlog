<?xml version="1.0" encoding="utf-8"?>
<post>
  <title>190!</title>
  <slug>190</slug>
  <author>Jan</author>
  <pubDate>2007-06-03 14:07:00</pubDate>
  <lastModified>2014-04-25 12:06:08</lastModified>
  <content>&lt;div class="ExternalClass168D80EDD67B451D9FCFC35A20EF77EE"&gt;Aan het einde van de middag had ik een afspraak bij het fitness centrum TopFit in Lelystad. Dit was om mijn maximale hartslag te bepalen. Deze maximale hartslag is nodig om een goed trainingsschema op te stellen waar ik me de komende tijd aan zou moeten houden.&lt;br /&gt;&lt;br /&gt;Een globale standaard is: &lt;br /&gt;220 - leeftijd = maximale hartslag&lt;br /&gt;&lt;br /&gt;Dit klopt eigenlijk bij niemand en moet dan ook met een korreltje zout worden genomen.&lt;br /&gt;&lt;br /&gt;Aangezien mijn specialisatie fietsen is, moest mijn meting op zo'n professionele home-trainer worden gedaan.&lt;br /&gt;Het kwam er op neer dat ik gewoon moest gaan fietsen en het aantal omwentelingen per minuut tussen de 80 en 85 houden.&lt;br /&gt;In het begin stond de home-trainer op nagenoeg geen weerstand, dus was het nogal lastig op dit niveau te blijven, aangezien je het idee had in de lucht te fietsen.&lt;br /&gt;Om de zoveel minuten stelde de trainer, Lars K., een hogere weerstand in. Pas na een tijdje, ik denk 6 of 7 minuten, stond de weerstand goed en kon ik 'echt' gaan fietsen. Ook begon ik toen een beetje te zweten.&lt;br /&gt;&lt;br /&gt;Nou ja, de weerstand werd steeds hoger en hoger, totdat de home-trainer niet hoger kon.&lt;br /&gt;Op het hoogste niveau moest ik ongeveer 1,5 minuut blijven fietsen met 80 tot 85 omwentelingen per minuut. Dit was toch al een stuk zwaarder en raakte ik behoorlijk buiten adem.&lt;br /&gt;Na die anderhalve minuut moest er nog een sprintje van 15 seconden worden gemaakt op de hoogste weerstand.&lt;br /&gt;&lt;br /&gt;Uiteindelijk kwam mijn hartslag volgens mij op precies 190 uit.&lt;br /&gt;Volgens de standaard berekening zou ik dan 30 jaar zijn. Ik ben iets jonger, maar ach....voor 30 doe ik het ook wel, ik wordt toch vaak ouder geschat als ik echt ben.&lt;br /&gt;&lt;br /&gt;Volgens de training die we vorige week hadden moet je bij een standaard training rond de 60% van je maximale hartslag trainen. 60% van 190 is 114. Dit betekend dat ik volgens mij wel redelijk goed aan het trainen ben geslagen, aangezien ik geen enorm hoge hartslag had afgelopen weekend, ik denk een max van 120.&lt;br /&gt;Binnenkort maar eens met een hartslagmeter trainen en kijken wat hij echt is.&lt;br /&gt;&lt;br /&gt;Ook ben ik benieuwd naar mijn trainingsschema. Het zal wel druk worden.&lt;/div&gt;</content>
  <ispublished>true</ispublished>
  <categories></categories>
  <comments></comments>
</post>