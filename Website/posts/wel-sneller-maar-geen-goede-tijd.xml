<?xml version="1.0" encoding="utf-8"?>
<post>
  <title>Wel sneller, maar geen goede tijd</title>
  <slug>wel-sneller-maar-geen-goede-tijd</slug>
  <author>Jan</author>
  <pubDate>2007-08-09 13:46:00</pubDate>
  <lastModified>2014-04-25 12:06:08</lastModified>
  <content>&lt;div class="ExternalClass4CF86EF9CEC74E6E99245EDA92C03858"&gt;Gisteren heb ik weer een rondje in de polder gefietst. &lt;br /&gt;Tussen de buien door kon ik net 1.5 uur fietsen zonder enorm nat te worden. Uiteraard had ik vantevoren al even gekeken waar de wind weg kwam, zodat ik wist welke route ik het beste kon nemen. Het is namelijk behoorlijk zwaar om 12km tegen de wind in te fietsen als er een wind staat van windkracht 4 tot 5.&lt;br /&gt;De gevolgde route was dus weer Lemmer, Bant, Kuinre, Lemmer. Tijdens deze trip heb ik weer een nieuw persoonlijk snelheidsrecord gevestigd, namelijk een topsnelheid van 42.7 km/h. Zelf vind ik dat een behoorlijke snelheid op een fiets.&lt;br /&gt;De rit van Lemmer naar Bant was redelijk te doen, want daar had ik enigszins zijwind. Van Bant naar Kuinre ging ook goed, want daar had ik wind mee. Het stuk van Kuinre naar Lemmer was echter slopend. Met volle tegenwind moest ik zo'n 12km fietsen. Gelukkig staan op die route enkele bomen, zodat er een beetje luwte is. Op het laatste stuk waren die bomen er niet, dus toen moest ik vol aan de bak.&lt;br /&gt;Pffff, ik heb nog nooit zo goed m'n best moeten doen om op een fiets zo langzaam vooruit te komen. Met een snelheid van tussen de 15 tot 19 km/h fietste ik de laatste 8km. Niet echt snel dus.&lt;br /&gt;&lt;br /&gt;Hopelijk is het volgende week zaterdag iets meer windstil. Met een wind van windkracht 2 tot 3 is het wel te doen om te fietsen, maar als die 4 en hoger is, is het toch enorm zwaar.&lt;br /&gt;&lt;br /&gt;Nou ja, toch een mooie topsnelheid gehaald. Jammer alleen van het einde. Ik weet in ieder geval wel dat ik het makkelijk vol houd om 1.5 uur met een hartslag van 160 te fietsen. Met m'n conditie is dus niets mis.&lt;/div&gt;</content>
  <ispublished>true</ispublished>
  <categories></categories>
  <comments></comments>
</post>