<?xml version="1.0" encoding="utf-8"?>
<post>
  <title>De eerste 25 in de benen</title>
  <slug>de-eerste-25-in-de-benen</slug>
  <author>Jan</author>
  <pubDate>2008-04-02 20:01:00</pubDate>
  <lastModified>2014-04-25 12:06:08</lastModified>
  <content>&lt;div class="ExternalClassB3D7125F39D94FC4926AC163C24E1CE2"&gt;Volgens de weerberichten zou het dit weekend wisselvallig weer worden met harde wind, hagel en sneeuw. Blijkbaar hebben de meteorologen een off-day gehad, want het hele weekend was het hier stralend weer met een zachte tot matige wind. Door die weerberichten had ik m'n weekend ingepland om allemaal binnenshuis activiteiten te doen. Gezien het stralende weer hier in Lemmer kon ik dit eigenlijk niet maken en ben ik toch maar buitenshuis dingen gaan doen. Niet veel, aangezien ik nergens op was voorbereid natuurlijk. Zaterdag was een mooie ramenlap dag. Dat heb ik in het anderhalf jaar dat ik dit huis bezit nog nooit gedaan, dus dat was wel nodig. Ik stond er versteld van hoeveel zwarte derrie er van de ramen af kwam. Gisteravond had ik in de kroeg al met Martijn afgesproken dat als het vandaag weer van dat mooie weer zou zijn, dat we even een klein tochtje zouden fietsen. Nu kwam ik vandaag een uur of 1 uit bed rollen en zag dat het weer stralend weer was en ook nog bijna windstil hier in de Lemstervaart. Na de nodige voorbereidingen te hebben getroffen, zoals ontbijten, banden oppompen, bidon zoeken en vullen ben ik naar de andere kant van Lemmer gefietst om Martijn op te halen. Blijkbaar was het alleen windstil in de Lemstervaart, want eenmaal daarbuiten stond toch een redelijke wind. Dat is best vervelend als je al zo'n 8 maanden niet meer echt hebt gesport. Het oorspronkelijke plan om via Sondel, Sloten, Spannenburg, Oosterzee en Lemmer te fietsen hebben we dan ook iets bijgesteld, zodat we wat meer stukken zijwind hadden in plaats van volledige tegenwind. Het was voor ons beide dan ook weer het eerste tochtje van het jaar, dus dan moet je ook rustig opbouwen. Al met al hebben we toch zo'n 20 a 25 kilometer gefietst. Ja, ik kwam halverwege de tocht erachter dat m'n kilometerteller niet actief was. Het is dus een beetje gokken. Na een lekkere warme douche te hebben genomen voel je je na een beetje sporten toch altijd weer een stuk fitter. Dat komt waarschijnlijk door de buitenlucht, want je krijgt natuurlijk geen topconditie van 1x fietsen.&lt;/div&gt;</content>
  <ispublished>true</ispublished>
  <categories></categories>
  <comments></comments>
</post>